= Forenklet fremstilling av kravene i HVD-DCAT-AP-NO [[Forenklet-fremstilling-av-kravene]]

:xrefstyle: short

<<img-ForenkletModell>> viser en forenklet fremstilling av kravene i HVD-DCAT-AP-NO. Den viser kun de klassene som er spesifisert i denne standarden, dessuten med kun obligatoriske og anbefalte krav. HVD-DCAT-AP-NO skal brukes sammen med DCAT-AP-NO, ettersom den supplerer DCAT-AP-NO. HVD-spesifikke krav er markert i gult i tegningen. 

Tegningen er ikke ment som en formell representasjon av standarden, men kun for å gi en visuell oversikt over noen av klassene og relasjoner mellom dem. Tekniske krav til hvordan klassene og de __HVD-spesifikke__ egenskapene/relasjoner skal uttrykkes i RDF er spesifisert videre i standarden. Før eventuell uoverensstemmelse mellom tegningen og den tekstlige spesifikasjonen blir rettet opp, har den tekstlige spesifikasjonen av klassene/egenskapene forrang. Samme forrang gjelder også når det gjelder eventuelle uoverensstemmelser mellom tekstlige spesifikasjoner og tegninger i resten av standarden. 

[[img-ForenkletModell]]
.Forenklet fremstilling av kravene i HVD-DCAT-AP-NO, med kun obligatoriske og anbefalte krav.
[link=images/HVD-DCAT-AP-NO-forenklet-fremstilling.png]
image::images/HVD-DCAT-AP-NO-forenklet-fremstilling.png[]

:xrefstyle: full

I tillegg til de ikke-HVD-spesifikke obligatoriske kravene i DCAT-AP-NO som ikke gjentas i denne standarden, illustrerer figuren bl.a. følgende  obligatoriske krav som er HVD-spesifikke: 

* Et **datasett** med høy verdi SKAL gjøres tilgjengelig. Se HVD-forordningen om det aktuelle datasettet skal gjøres tilgjengelig både via API (**datatjeneste**) og som bulknedlasting (**distribusjon**), eller en av de to måtene. 

* **Datasett** med høy verdi og relaterte **distribusjon**er og APIer (**datatjeneste**r) SKAL oppgi HVD-forordningen som *gjeldende lovgivning*.  

* Det SKAL oppgis *HVD-kategori*(er) et **datasett** med høy verdi tilhører. Samme krav gjelder også APIer (**datatjeneste**r) som tilgjengeliggjør datasett med høy verdi. 

* Et API (en **datatjeneste**) som tilgjengeliggjør datasett med høy verdi, SKAL ha **dokumentasjon** som beskriver bl.a. tjenestekvalitet. 
